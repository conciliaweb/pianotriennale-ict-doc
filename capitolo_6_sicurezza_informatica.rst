CAPITOLO 6. Sicurezza informatica
=================================

I servizi digitali erogati dalla Pubblica Amministrazione sono cruciali
per il funzionamento del sistema Paese. 

Si evidenzia che la minaccia cibernetica cresce continuamente in
quantità e qualità, determinata anche dall’evoluzione delle tecniche di
ingegneria sociale volte a ingannare gli utenti finali dei servizi
digitali sia interni alla PA che fruitori dall’esterno.

L’esigenza per la PA di contrastare tali minacce diventa fondamentale in
quanto garantisce non solo la disponibilità, l’integrità e la
riservatezza delle informazioni proprie del Sistema informativo della
Pubblica Amministrazione, ma è il presupposto per la protezione del dato
che ha come conseguenza diretta l’aumento della fiducia nei servizi
digitali erogati dalla PA. 

Punti focali di questo capitolo sono le tematiche relative al *Cyber
Security Awareness*, in quanto da tale consapevolezza possono derivare
le azioni organizzative necessarie a mitigare il rischio connesso alle
potenziali minacce informatiche. 

Considerando quindi che il punto di accesso ai servizi digitali è
rappresentato dai portali istituzionali delle pubbliche amministrazioni,
al fine di realizzare un livello omogeneo di sicurezza, il capitolo
definisce alcune azioni concrete in tale ambito. 

Infine, il capitolo si prefigge di supportare gli altri capitoli del
piano sulle tematiche trasversali di sicurezza informatica, attraverso
l’emanazione di linee guida e guide tecniche.

.. toctree::
  :maxdepth: 3
  :caption: Indice dei contenuti

  capitolo-6-sicurezza-informatica/contesto-normativo-e-strategico-5.rst
  capitolo-6-sicurezza-informatica/obiettivi-e-risultati-attesi-5.rst
  capitolo-6-sicurezza-informatica/cosa-devono-fare-agid-e-dipartimento-per-la-trasformazione-digitale.rst
  capitolo-6-sicurezza-informatica/cosa-devono-fare-le-pa-5.rst
  capitolo-6-sicurezza-informatica/la-sicurezza-informatica-nella-strategia-per-linnovazione-tecnologica-e-la-digitalizzazione-del-paese-2025.rst
