CAPITOLO 5. Interoperabilità
============================

L’interoperabilità permette la collaborazione e l'interazione telematica
tra pubbliche amministrazioni, cittadini e imprese, favorendo
l’attuazione del principio *once only* e recependo le indicazioni
dell'\ `European Interoperability
Framework <https://joinup.ec.europa.eu/collection/nifo-national-interoperability-framework-observatory/eif-european-interoperability-framework-0>`__. 

La Linea guida sul Modello di Interoperabilità per la PA (di seguito
Linea guida) individua gli standard e le loro modalità di utilizzo per
l’implementazione delle API favorendo:

-  l’aumento dell'interoperabilità tra PA e tra queste e
   cittadini/imprese;

-  la qualità e la sicurezza delle soluzioni realizzate;

-  la de-duplicazione e la co-creazione delle API.

La Linea guida individua le tecnologie SOAP e REST da utilizzare per
l’implementazione delle API, aggiornando il Sistema Pubblico di
Cooperazione Applicativa (in breve SPCoop) emanato nel 2005.

La Linea guida è periodicamente aggiornata assicurando il confronto
continuo con:

-  le PA, per determinare le esigenze operative delle stesse;

-  i Paesi Membri dell’Unione Europea e gli organismi di
   standardizzazione, per agevolare la realizzazione di servizi digitali
   transfrontalieri.

Le PA nell’attuazione della Linea guida devono esporre i propri servizi
tramite API conformi e registrarle sul catalogo delle API (di seguito
Catalogo), la componente unica e centralizzata realizzata per favorire
la ricerca e l’utilizzo delle API. Una PA può delegare la gestione delle
API all’interno del Catalogo ad un’altra Amministrazione, denominata
Ente Capofila, relativamente a specifici contesti territoriali e/o
ambiti tematici.

Questo capitolo si concentra sul livello di interoperabilità tecnica e
si coordina con gli altri sui restanti livelli: `giuridico,
organizzativo e
semantico <https://joinup.ec.europa.eu/collection/nifo-national-interoperability-framework-observatory/3-interoperability-layers>`__.
Per l’interoperabilità semantica si consideri il capitolo “2. Dati” e
per le tematiche di sicurezza il capitolo "6. Sicurezza informatica".

.. toctree::
  :maxdepth: 3
  :caption: Indice dei contenuti

  capitolo-5.-interoperabilità/contesto-normativo-e-strategico-4.rst
  capitolo-5.-interoperabilità/obiettivi-e-risultati-attesi-3.rst
  capitolo-5.-interoperabilità/cosa-devono-fare-agid-dipartimento-per-la-trasformazione-digitale.rst
  capitolo-5.-interoperabilità/cosa-devono-fare-le-pa-4.rst
  capitolo-5.-interoperabilità/le-infrastrutture-nella-strategia-per-linnovazione-tecnologica-e-la-digitalizzazione-del-paese-2025-1.rst
