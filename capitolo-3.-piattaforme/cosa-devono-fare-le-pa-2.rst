.. _cosa-devono-fare-le-pa-2:

Cosa devono fare le PA 
=======================

Le pubbliche amministrazioni, qualora non lo avessero già fatto, devono
impegnarsi ad aderire e ad utilizzare le piattaforme rese obbligatorie
dalla norma (es. SPID, pagoPA, ANPR, CIE ecc.) coerentemente con i
Modelli e regole per l’erogazione integrata di servizi interoperabili
indicati nel successivo Capitolo 8. 

Si raccomanda, inoltre, l’adesione e l’utilizzo di tutte le altre
piattaforme descritte nel presente capitolo, al fine di rendere più
omogenea ed efficace l’erogazione di servizi a cittadini ed imprese, di
supportare la semplificazione amministrativa, ridurre le tempistiche dei
procedimenti, generare risparmi economici e garantire la circolarità
delle informazioni nella pubblica amministrazione.

Oltre a queste indicazioni generali si riportano a seguire, per alcune
delle piattaforme descritte nei diversi obiettivi, alcune specifiche
indicazioni: 

**OB.3.1 – Favorire l’evoluzione delle piattaforme esistenti**

-  **Da ottobre 2020** - Le PA che intendono aderire a NoiPA esprimono
   manifestazione di interesse e inviano richiesta di adesione -
   **CAP3.PA.LA01**

-  **Entro dicembre 2020** - Regioni, Enti Locali e Strutture sanitarie
   elaborano piani regionali per l’adozione di pagoPA, anche attraverso
   il dialogo tra le realtà associative degli enti territoriali
   coinvolti - **CAP3.PA.LA02**

-  **Da gennaio 2021** - Le strutture sanitarie pubbliche e private
   accreditate alimentano il FSE con dati e documenti sanitari
   identificati nell’ambito dei gruppi di lavoro del FSE -
   **CAP3.PA.LA03**

-  **Da gennaio 2021** - Le PA interessate compilano il questionario per
   la raccolta delle informazioni di *assessment* per l’adesione a NoiPA
   - **CAP3.PA.LA04**

-  **Entro dicembre 2021** - Le strutture sanitarie pubbliche e private
   accreditate devono essere collegate al sistema CUP interaziendale o
   regionale - **CAP3.PA.LA05**

-  **Entro dicembre 2021** - Le strutture sanitarie pubbliche e private
   accreditate devono inserire le proprie agende nel sistema CUP
   interaziendale o regionale - **CAP3.PA.LA06**

**OB.3.2 – Aumentare il grado di adozione delle piattaforme abilitanti
esistenti da parte delle pubbliche amministrazioni**

-  **Da settembre 2020** - Le PA e i gestori di pubblici servizi
   proseguono il percorso di adesione a SPID e PagoPA e dismettono le
   altre modalità di autenticazione e pagamento associate ai propri
   servizi *online* - **CAP3.PA.LA07**

-  **Entro dicembre 2020** - Le PA e i gestori di pubblici servizi
   interessati comunicano al Dipartimento per la Trasformazione Digitale
   le tempistiche per l’adozione dello SPID  - **CAP3.PA.LA8**

-  **Entro dicembre 2020** - Le PA e i gestori di pubblici servizi
   interessati definiscono un piano operativo e temporale per la
   cessazione del rilascio di credenziali proprietarie e per la
   predisposizione di un accesso SPID\ *-only* nei confronti dei
   cittadini dotabili di SPID -  **CAP3.PA.LA9**

-  **Entro dicembre 2020** - I soggetti obbligati all’adesione alla
   Piattaforma pagoPA risolvono le residuali problematiche
   tecnico/organizzative bloccanti per l’adesione alla Piattaforma
   stessa e completano l’attivazione dei servizi - **CAP3.PA.LA10**

-  **Da luglio 2021** - Le istituzioni scolastiche iniziano ad aderire a
   SIOPE+ - **CAP3.PA.LA11**

-  **Da dicembre 2021** - Le PA e i gestori di pubblici servizi
   interessati cessano il rilascio di credenziali proprietarie a
   cittadini dotabili di SPID - **CAP3.PA.LA12**

-  **Da dicembre 2021** - Le PA e i gestori di pubblici servizi
   interessati adottano lo SPID *by default*: le nuove applicazioni
   devono nascere SPID\ *-only* a meno che non ci siano vincoli
   normativi o tecnologici, se dedicate a soggetti dotabili di SPID -
   **CAP3.PA.LA13**

-  **Entro dicembre 2021** - I Comuni subentrano in ANPR -
   **CAP3.PA.LA14**

-  **Entro dicembre 2021** - Le PA completano il passaggio alla
   Piattaforma pagoPA per tutti gli incassi delle PA centrali e locali -
   **CAP3.PA.LA15**

**OB.3.3 – Incrementare il numero di piattaforme per le amministrazioni
ed i cittadini**

-  **Da settembre 2020 -** I musei statali compilano il questionario di
   accreditamento al SMN - **CAP3.PA.LA16**

-  **Da gennaio 2021** - Le PA interessate partecipano al tavolo di
   lavoro per la definizione degli interventi normativi e tecnici
   finalizzati alla realizzazione della piattaforma SPID -
   **CAP3.PA.LA17**

-  **Da marzo 2021 -** Le PA si predispongono per interagire con INAD
   per l’acquisizione dei domicili digitali dei soggetti in essa
   presenti - **CAP3.PA.LA18**

-  **Da giugno 2021** - I musei non statali compilano i questionari di
   accreditamento regionali - **CAP3.PA.LA19**
