Le Piattaforme nella Strategia per l’innovazione tecnologica e la digitalizzazione del Paese 2025
=================================================================================================

Il capitolo “Piattaforme” del Piano triennale è coerente con quanto
descritto nelle tre sfide descritte dalla Strategia per l’innovazione
tecnologica e la digitalizzazione del Paese 2025, in particolare: 

-  per quanto riguarda il primo obiettivo di “La prima sfida: una
   Società digitale” sono individuate azioni per favorire la diffusione
   e l’utilizzo delle piattaforme abilitanti già esistenti nonché di
   nuove piattaforme in grado di offrire servizi digitali a cittadini,
   imprese e pubbliche amministrazioni;

-  per “La seconda sfida: un paese innovativo” è prevista la
   collaborazione con le diverse realtà nazionali e regionali per la
   razionalizzazione delle piattaforme esistenti e la costruzione di
   nuove piattaforme abilitanti, attraverso il paradigma degli
   ecosistemi di innovazione;

-  per quanto riguarda “La terza sfida: Sviluppo inclusivo e
   sostenibile” è prevista la semplificazione dell’accesso ai servizi
   attraverso le piattaforme abilitanti e il conseguente rafforzamento
   delle competenze digitali dei cittadini.

Inoltre, le *roadmap* definite per l’avvio di nuove piattaforme
abilitanti e per l’evoluzione e la diffusione di quelle già esistenti
sono in linea con le iniziative “A02_Identità digitale (*reloaded*)”,
“A03_Un domicilio digitale per tutti” ed “A04_IO, l’App dei servizi
pubblici”.
