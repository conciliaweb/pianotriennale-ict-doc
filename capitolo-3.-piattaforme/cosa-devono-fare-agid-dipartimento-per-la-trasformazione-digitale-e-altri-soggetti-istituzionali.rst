Cosa devono fare AGID, Dipartimento per la Trasformazione Digitale e *altri soggetti istituzionali *
====================================================================================================

**OB.3.1 – Favorire l’evoluzione delle piattaforme esistenti**

**Sanità - Fascicolo Sanitario Elettronico:** le strutture sanitarie, in
raccordo con le Regioni di riferimento, devono alimentare il FSE con
documenti nei formati standard e pubblicati sul sito del `Fascicolo
Sanitario Elettronico <https://www.fascicolosanitario.gov.it/>`__. 

Le seguenti linee d’azione devono concludersi entro:

-  **Settembre 2020** - Revisione della normativa in materia di FSE per
   integrare il fascicolo con tutti i dati e documenti prodotti in
   ambito sanitario - (AGID, Dipartimento per la Trasformazione
   Digitale, Ministero della salute, Ministero dell'economia e delle
   finanze in collaborazione con Regioni e Province Autonome) -
   **CAP3.LA01**

-  **Ottobre 2020** - Aggiornamento delle specifiche di interoperabilità
   per adeguare le piattaforme sanitarie regionali e nazionale secondo i
   modelli definiti nell'ambito dei gruppi di lavoro - (AGID,
   Dipartimento per la Trasformazione Digitale, Ministero della salute,
   Ministero dell'economia e delle finanze e Regioni e Province
   Autonome) - **CAP3.LA02**

-  **Dicembre 2020** - Standardizzazione del modello di gestione e
   conservazione dei dati e documenti sanitari del FSE - (AGID) -
   **CAP3.LA03**

-  **Dicembre 2020** - Adeguamento della piattaforma nazionale FSE-INI
   per l'interoperabilità sulla base delle nuove specifiche di
   interoperabilità - (Ministero dell'Economia e delle Finanze) -
   **CAP3.LA04**

-  **Dicembre 2022** - Raccolta ragionata delle guide implementative dei
   dati e documenti sanitari prodotte da parte degli specifici gruppi di
   lavoro regionali - (AGID in collaborazione con Regioni e Province
   Autonome) - **CAP3.LA05**

-  **Dicembre 2022** - Verifica e valutazione dello stato di
   implementazione delle attività di sviluppo del FSE - (AGID,
   Dipartimento per la Trasformazione Digitale, Ministero della salute,
   Ministero dell'economia e delle finanze e Regioni e Province
   Autonome) - **CAP3.LA06**

**Sanità - CUP integrati:** l'attività è finalizzata all’integrazione
delle soluzioni di CUP di ciascuna regione anche in vista di una futura
interoperabilità interregionale. Per raggiungere tale scopo è necessario
mappare le piattaforme CUP esistenti a livello regionale, analizzare, e
studiare i flussi di dati così da poterdi identificare la soluzione di
interoperabilità di riferimento e favorire un più semplice accesso alle
prestazioni sanitarie da parte dei cittadini.

Le seguenti linee d’azione devono concludersi entro:

-  **Ottobre 2020** - Avvio della mappatura e analisi delle soluzioni di
   CUP regionali e interaziendali - (AGID, Dipartimento per la
   Trasformazione Digitale, Ministero della salute, Ministero
   dell'economia e delle finanze e Regioni e Province Autonome) -
   **CAP3.LA07**

-  **Dicembre 2021** - Collegamento al sistema CUP interaziendale o
   regionale da parte degli erogatori pubblici e privati accreditati -
   (Regioni e Province Autonome) - **CAP3.LA08**

-  **Dicembre 2021** - Realizzazione di almeno 4 canali digitali (tra
   cui APP per mobile, web, applicativi per farmacie, totem in
   strutture, applicativi per MMG/PLS) per effettuare prenotazioni
   digitali del SSN - (Regioni e Province Autonome) - **CAP3.LA09**

-  **Luglio 2022** - Definizione della soluzione di interoperabilità e
   delle specifiche tecniche per favorire l’integrazione delle soluzioni
   di CUP regionali e interaziendali - (AGID, Dipartimento per la
   Trasformazione Digitale, Ministero della salute, Ministero
   dell'economia e delle finanze e Regioni e Province Autonome)
   - **CAP3.LA10**

-  **Dicembre 2022** - Realizzazione e messa in esercizio della
   piattaforma di interoperabilità dei CUP regionali e interaziendali
   per almeno un paio di prestazioni (adozione progressiva) per favorire
   l’accesso alle prestazioni sanitarie da parte dei cittadini in
   mobilità - (Dipartimento per la Trasformazione Digitale, AGID,
   Ministero della salute, Ministero dell'economia e delle finanze e
   Regioni e Province Autonome) - **CAP3.LA11**

**Organizzazione della PA - NoiPA:** integrazione della piattaforma
NoiPA per la gestione stipendiale degli operatori sanitari e degli enti
locali, per favorire l’adesione di nuove Amministrazioni ed estendere il
numero di servizi alle Amministrazioni già servite. 

Le seguenti linee d’azione devono concludersi entro:

-  **Ottobre 2020** - Avvio della definizione di una proposta di Modello
   di erogazione dei servizi, inclusi quelli aggiuntivi, anche
   attraverso la sottoscrizione di accordi con partner istituzionali,
   quali Anci, Conferenza Stato Regioni, e partner tecnologici locali -
   (Ministero dell’economia e delle finanze-Dipartimento Affari Generali
   (MEF-DAG d’ora in avanti), Dipartimento per la Trasformazione
   Digitale e AGID) - **CAP3.LA12**

-  **Dicembre 2020** - Predisposizione e pubblicazione del *template*
   per la richiesta di adesione e avvio di una raccolta strutturata
   delle informazioni necessarie alla customizzazione dei servizi sulle
   Amministrazioni interessate ad attivare i servizi NoiPA, con focus
   particolare sul settore sanitario e sugli enti locali - (MEF-DAG e
   AGID) - **CAP3.LA13**

-  **Gennaio 2021** - Avvio delle attività di consolidamento e
   diffusione del Modello di erogazione dei servizi definito - (MEF-DAG
   e Dipartimento della Funzione Pubblica) - **CAP3.LA14**

-  **Giugno 2021** - Definizione di un Modello di supporto (comprensivo
   di *best practice* di riferimento, soluzioni contrattuali, eventuali
   soluzioni di finanziamento ecc.) per l’adesione a NoiPA e la
   migrazione dei dati dai propri sistemi - (MEF-DAG, Consip e Agenzia
   della Coesione Territoriale) - **CAP3.LA15**

-  **Dicembre 2021** - Avvio di attività di comunicazione e formazione
   sui servizi offerti da NoiPA per le amministrazioni, partendo dal
   settore sanitario e dagli enti locali (MEF-DAG, AGID)  -
   **CAP3.LA16**

**Organizzazione della PA - IndicePA:** revisione completa della
piattaforma IndicePA e interventi per il controllo della qualità dei
dati gestiti.

Le seguenti linee d’azione devono concludersi entro:

-  **Settembre 2020** - Realizzazione di un cruscotto per il
   monitoraggio della qualità dei dati presenti in IPA. La validazione
   delle informazioni seguirà i seguenti criteri: sintassi,
   obbligatorietà, relazioni fra dati , congruenza con fonti esterne e
   univocità - (AGID, Dipartimento per la Trasformazione Digitale) -
   **CAP3.LA17**

-  **Agosto 2021** - Progettazione e realizzazione della nuova
   architettura tecnologica e applicativa dell’IPA basata sul paradigma
   dell’erogazione a microservizi e sulla ridefinizione delle interfacce
   grafiche, aderenti alle “Linee guida di design per i servizi digitali
   della Pubblica Amministrazione” dell’Agenzia per l’Italia Digitale -
   (AGID, Dipartimento per la Trasformazione Digitale) - **CAP3.LA18**

**OB.3.2 – Aumentare il grado di adozione e utilizzo delle piattaforme
abilitanti esistenti da parte delle pubbliche amministrazioni**

**SPID:** per incrementare l’utilizzo della piattaforma SPID e favorire
la dismissione delle credenziali proprietarie delle amministrazioni, si
intende utilizzare un approccio iterativo che consenta di identificare
delle amministrazioni target (amministrazioni di rilevanza nazionale in
grado di garantire il maggior livello di adozione ed utilizzo della
piattaforma) sulle quali avviare azioni di supporto ed accompagnamento
mirate. 

Le seguenti linee d’azione devono concludersi entro:

-  **Dicembre 2020** - Pubblicazione di un applicativo *online* (sistema
   di *onboarding*) per facilitare l’accesso al sistema SPID - (AGID) -
   **CAP3.LA19**

-  **Marzo 2021 -** Avvio di azioni di accompagnamento per favorire
   l’adozione e l’utilizzo di SPID su alcune pubbliche amministrazioni
   *target* di rilevanza nazionale e regionale - (AGID, Dipartimento per
   la Trasformazione Digitale) - **CAP3.LA20**

-  **Dicembre 2022 -** Messa a disposizione di un servizio di assistenza
   e supporto dedicato ai fornitori di servizi che vogliono entrare in
   SPID - (AGID, Dipartimento per la Trasformazione Digitale) -
   **CAP3.LA21**

-  **Dicembre 2022 -** Verifica delle azioni di supporto e
   accompagnamento mirate dell’avanzamento degli obiettivi identificati
   per le PA *target* - (AGID, Dipartimento per la Trasformazione
   Digitale) - **CAP3.LA22**

**CIE:** favorire l’adozione del *login* con “Entra con CIE” da parte
delle amministrazioni.

Le seguenti linee d’azione devono concludersi entro:

-  **Dicembre 2020 -** Avvio di un tavolo di lavoro per agevolare ed
   incrementare l’integrazione della CIE come strumento di
   autenticazione per i servizi *online* – (Istituto Poligrafico e Zecca
   dello Stato)  - **CAP3.LA23**

**ANPR:** completare il subentro dei comuni in ANPR e avviare le
attività per l’integrazione di ANPR con le varie amministrazioni. Ai
fini della semplificazione, verrà promosso l’accesso ad ANPR da parte
degli enti fruitori, attraverso gli Accordi di Fruizione tra Ministero
dell’Interno e la PA/Gestore richiedente in cui saranno individuati e
dettagliati i casi e le modalità di accesso ad ANPR da parte della
PA/Gestore richiedente.

Le seguenti linee d’azione devono concludersi entro:

-  **Dicembre 2021 -** Attività di comunicazione e sensibilizzazione per
   Comuni non subentrati (Ministero dell’Interno) - **CAP3.LA24**

-  **Dicembre 2022 -** Attività di supporto tecnico ed organizzativo per
   i Comuni subentrati - (Ministero dell’Interno) - **CAP3.LA25**

**pagoPA:** incrementare l’adozione di pagoPA da parte delle PA. 

Le seguenti linee d’azione devono concludersi entro:

-  **Dicembre 2020:** Attività di sensibilizzazione delle
   amministrazioni, attraverso il coinvolgimento delle Regioni e delle
   Province Autonome, partendo da quelle che svolgono funzioni di
   intermediario tecnologico, per favorire l’aumento del numero di
   adesioni e di transazioni sul sistema - (PagoPA S.p.A.) -
   **CAP3.LA26**

**SIOPE+**: per favorire l’adozione del SIOPE+ da parte della PA occorre
agevolare il passaggio di tutte le pubbliche amministrazioni
all’utilizzo integrato del mandato informatico secondo lo standard OPI
definito dall’AGID per ordinare incassi e pagamenti. 

Le seguenti linee d’azione devono concludersi entro:

-  **Ottobre 2020** - Aggiornamento dello standard OPI per arricchire il
   flusso informativo tra PA e banca tesoriera/cassiera - (AGID) -
   **CAP3.LA27**

-  **Dicembre 2020** - Avvio dell’adesione al SIOPE+ delle istituzioni
   scolastiche - (AGID - Provincia Autonoma di Trento) - **CAP3.LA28**

-  **Marzo 2021** - Verifica assenza criticità utilizzo da parte delle
   istituzioni scolastiche della versione dello standard OPI in
   esercizio - (MEF-RGS, MIUR, Banca d’Italia) - **CAP3.LA29**

-  **Luglio 2021** - Avvio dell’adesione al SIOPE+ da parte delle
   istituzioni scolastiche statali su tutto il territorio nazionale con
   il coordinamento del MIUR - (MIUR) - **CAP3.LA30**

-  **Marzo 2022** - Definizione ed emissione di una versione evolutiva
   dello standard OPI - (AGID) - **CAP3.LA31**

-  **Luglio 2022** - Analisi tipologie di pubbliche amministrazioni non
   ancora in SIOPE+ al fine di individuare eventuali modifiche
   necessarie a facilitarne l’adesione - (MEF-RGS, Banca d’Italia e
   AGID) - **CAP3.LA32**

**OB.3.3 – Incrementare il numero di piattaforme per le amministrazioni
ed i cittadini**

**Piattaforma IO:** rilascio della piattaforma, avvio delle operazioni
per la progressiva adesione da parte delle pubbliche amministrazioni,
rilascio dell’applicazione mobile in versione open beta, apertura dei
servizi a cittadini-utenti. 

Le seguenti linee d’azione devono concludersi entro:

-  **Dicembre 2020** - Attività di sensibilizzazione delle
   amministrazioni, anche attraverso il coinvolgimento delle altre
   amministrazioni centrali, delle Regioni e degli enti locali, per
   favorire l’ampliamento dell’offerta di servizi pubblici e l’aumento
   del numero di adesioni e di transazioni - (PagoPA S.p.A.) -
   **CAP3.LA33**

-  **Dicembre 2020** - Pubblicazione e promozione del portale di
   *onboarding* su IO dedicata a sviluppatori e Pubbliche
   Amministrazioni - (PagoPA S.p.A.) - **CAP3.LA34**

-  **Dicembre 2020** - Avvio dei servizi di notifica delle principali
   amministrazioni centrali (INPS, Agenzia Entrate, INAIL, Agenzia
   Entrate Riscossione, ACI, MIT - Direzione generale Motorizzazione,
   MEF DAG) disponibili su IO -  (PagoPA S.p.A. in collaborazione con le
   amministrazioni aderenti) - **CAP3.LA35**

**Piattaforma INAD:** La Piattaforma Indice nazionale dei domicili
digitali delle persone fisiche e degli altri enti di diritto privato non
tenuti all’iscrizione in albi professionali o nel Registro Imprese
(INAD), in realizzazione, assicura l’attuazione della Linea guida sul
domicilio digitale del cittadino.

Le seguenti linee d’azione devono concludersi entro:

-  **Dicembre 2020** - Consolidamento delle Linea Guida INAD - (AGID) - 
   **CAP3.LA36**

-  **Marzo 2021** - Pubblicazione delle Linee Guida INAD e
   implementazione della piattaforma INAD, comprensiva dell’integrazione
   con l’App IO e delle API per l’integrazione software nei sistemi
   delle PA - (AGID e Dipartimento per la Trasformazione Digitale) -
   **CAP3.LA37**

-  **Aprile 2021** - Campagne di comunicazione per l’utilizzo delle
   funzionalità dell’INAD da parte di tutte le pubbliche amministrazioni
   e dei cittadini - (AGID e Dipartimento per la Trasformazione
   Digitale) - **CAP3.LA38**

**Piattaforma del Sistema Museale Nazionale (SMN):** avvio della
piattaforma per le procedure di accreditamento dei musei al Sistema
Museale Nazionale ai diversi livelli territoriali. Attraverso la
piattaforma saranno inoltre resi disponibili servizi digitali per gli
amministratori e per gli utenti dei musei italiani.

Le seguenti linee d’azione devono concludersi entro:

-  **Settembre 2020** - Avvio delle procedure di accreditamento per i
   musei statali a valle della pubblicazione della piattaforma -
   (MIBACT-DG-Musei) - **CAP3.LA39**

-  **Dicembre 2020** -  Pubblicazione del modulo software di
   collaborazione per i direttori dei musei del SMN - (MIBACT-DG-Musei)
   - **CAP3.LA40**

-  **Giugno 2021** - Pubblicazione del modulo software per la
   costruzione dei siti web dei piccoli e medi musei italiani attraverso
   la piattaforma - (AGID e MIBACT-DG-Musei) - **CAP3.LA41**

-  **Giugno 2021** - Avvio delle procedure di accreditamento per i musei
   non statali - (MIBACT-DG-Musei e Regioni e Province Autonome) -
   **CAP3.LA42**

**PDND:** la piattaforma consentirà alle amministrazioni di condividere,
su base volontaria, i dati e di effettuare analisi al fine di supportare
le amministrazioni nelle decisioni basandosi su un approccio
*data-driven*.

Le seguenti linee d’azione devono concludersi entro:

-  **Dicembre 2020** - Rilascio della Piattaforma digitale nazionale
   dati (PagoPA S.p.A.) - **CAP3.LA43**

-  **Marzo 2021** - Pubblicazione tramite la piattaforma dei primi
   report sulle analisi dei dati dei pagamenti di pagoPA (PagoPA S.p.A.)
   - **CAP3.LA44**

**Razionalizzazione delle piattaforme esistenti**: *Assessment* e studio
delle piattaforme esistenti presso PAC e Regioni, relativamente a
piattaforme di semplificazione amministrativa, di e-learning e *smart
working*, propedeutico alla progettazione di piattaforme nazionali,
regionali o interregionali.

Le seguenti linee d’azione devono concludersi entro:

-  **Marzo 2021** - *Assessment* delle piattaforme esistenti presso le
   PAC e le Regioni - (AGID in collaborazione con la rete degli RTD) -
   **CAP3.LA45**

-  **Settembre 2021** - Produzione di uno studio di fattibilità per la
   realizzazione di una piattaforma nazionale di *e-learning* -
   (Dipartimento per la Trasformazione Digitale, MIUR, Dipartimento
   della Funzione Pubblica) - **CAP3.LA46**

-  **Settembre 2021** - Produzione di uno studio di fattibilità per la
   realizzazione di una piattaforma nazionale per lo *smart working*
   nella PA - (AGID e Dipartimento della Funzione Pubblica) -
   **CAP3.LA47**

-  **Dicembre 2021** - Produzione di uno studio di fattibilità per
   l’integrazione di piattaforme finalizzate alla semplificazione dei
   procedimenti amministrativi dedicati a cittadini ed imprese, con
   particolare attenzione ai procedimenti previsti dal *Single Digital
   Gateway* - (AGID, Dipartimento della Funzione Pubblica, Dipartimento
   per le politiche europee e Dipartimento per la Trasformazione
   Digitale) - **CAP3.LA48**

-  **Marzo 2022** - Definizione della metrica/modello di misurazione per
   il monitoraggio delle attività di razionalizzazione ed integrazione
   delle piattaforme ai diversi livelli territoriali - (AGID) -
   **CAP3.LA59**

-  **Dicembre 2022** - Aggiornamento dell’\ *assessment* e costruzione
   della *baseline* per il monitoraggio delle iniziative di
   razionalizzazione ed integrazione attraverso il modello definito -
   (AGID con il supporto dei Responsabili della Transizione al Digitale)
   - **CAP3.LA50**
