Obiettivi 
==========

Lo scenario delineato permette di declinare tre dei principali obiettivi
per l’innovazione:

OB.7.1 - Dare impulso allo sviluppo delle *Smart cities* e dei Borghi
del Futuro

OB.7.2 - Costruire una rete dei poli di innovazione che diventi
catalizzatore e acceleratore della innovazione nella PA

OB.7.3 - Considerare l’innovazione come e per il bene comune

In questo Piano triennale 2020-2022 gli obiettivi sopra indicati sono
formulati in modo ampio ed è necessario proseguire ed intensificare un
percorso di conoscenza, condivisione e confronto con tutte le
istituzioni e gli organismi che ne saranno gli attori. Solo allora sarà
possibile definire i risultati attesi e le linee di azione, come è stato
fatto negli altri capitoli di questo Piano. Il prossimo Piano triennale
ne darà conto.

Ma, se da una parte alcuni obiettivi, per essere definiti
strategicamente ed operativamente, richiedono ancora un’intensa attività
di progettazione, dall’altra uno dei temi proposti, e cioè quello delle
*Smart cities*, risulta già “maturo” rappresentando un’evoluzione di
quanto indicato nella precedente edizione del Piano. Il tema delle
*Smart cities*, tra l’altro, è strettamente connesso ad una delle azioni
più sfidanti e originali della Strategia per l’innovazione tecnologica e
la digitalizzazione del Paese 2025, quella cioè riferita ai Borghi del
futuro.

Nel periodo intercorso tra l’emanazione della precedente edizione Piano
e la redazione di questo Piano sono state avviate diverse linee di
azione per lo sviluppo di progetti per le *Smart cities* e altre sono
già in cantiere per il prossimo triennio, pertanto limitatamente a
questi contenuti, di seguito è proposta la *roadmap* 2020-2022 per le
amministrazioni *owner*, responsabili dell’avvio delle azioni e per PAC,
le Regioni e le Province Autonome e le PAL.
