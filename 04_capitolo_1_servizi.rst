CAPITOLO 1. Servizi
===================

| Il miglioramento della qualità dei servizi pubblici digitali
  costituisce la premessa indispensabile per l’incremento del loro
  utilizzo da parte degli utenti, siano questi cittadini, imprese o
  altre amministrazioni pubbliche.
| In questo processo di trasformazione digitale, è essenziale che i
  servizi abbiano un chiaro valore per l’utente; questo obiettivo
  richiede un approccio multidisciplinare nell'adozione di metodologie e
  tecniche interoperabili per la progettazione di un servizio. La
  qualità finale, così come il costo complessivo del servizio, non può
  infatti prescindere da un un’attenta analisi dei molteplici *layer,*
  tecnologici e organizzativi interni, che strutturano l’intero processo
  della prestazione erogata. Ciò implica anche un’adeguata
  semplificazione dei processi interni alle PA, coordinata dal
  Responsabile della Transizione al Digitale, con il necessario supporto
  di efficienti procedure digitali.

Occorre quindi agire su più livelli e migliorare la capacità delle
Pubbliche Amministrazioni di generare ed erogare servizi di qualità
attraverso:

-  un utilizzo più consistente di soluzioni *Software as a Service* già
   esistenti;

-  il riuso e la condivisione di software e competenze tra le diverse
   amministrazioni;

-  l'adozione di modelli e strumenti validati a disposizione di tutti;

-  il costante monitoraggio da parte delle PA dei propri servizi on
   line. 

A tale scopo il CAD e il presente Piano pongono l’accento sulla
necessità di mettere a fattor comune le soluzioni applicative adottate
dalle diverse amministrazioni al fine di ridurre la frammentazione che
ritarda la maturità dei servizi. Si richiama quindi l’importanza di
fornire servizi completamente digitali, progettati sulla base delle
semplificazioni di processo, abilitate dalle piattaforme di cui al
Capitolo 3, del principio cloud first, sia in termini tecnologici
(architetture a microservizi ecc.), sia in termini di acquisizione dei
servizi di erogazione in forma SaaS ove possibile, da preferirsi alla
conduzione diretta degli applicativi. È cruciale infine il rispetto
degli obblighi del CAD in materia di *open source* al fine di
massimizzare il riuso del software sviluppato per conto della PA
riducendo i casi di applicativi utilizzati da una singola PA e non
condivisi tra più soggetti. 

Gli strumenti per la condivisione di conoscenza e di soluzioni a
disposizione delle amministrazioni sono:

-  le linee guida attuative del CAD (v. paragrafo “Contesto normativo e
   strategico”);

-  `Designers Italia <https://designers.italia.it/>`__;

-  `Developers Italia <https://developers.italia.it/>`__;

-  `Forum Italia <https://forum.italia.it/>`__.

Per incoraggiare tutti gli utenti a privilegiare il canale online
rispetto a quello esclusivamente fisico, rimane necessaria una decisa
accelerazione nella semplificazione dell'esperienza d’uso complessiva e
un miglioramento dell'inclusività dei servizi, in modo che essi siano
utilizzabili da qualsiasi dispositivo, senza alcuna competenza pregressa
da parte dei cittadini, nel pieno rispetto delle norme riguardanti
accessibilità e il Regolamento generale sulla protezione dei dati.

Per il monitoraggio dei propri servizi, le PA possono utilizzare `Web
Analytics Italia <https://webanalytics.italia.it/>`__, una piattaforma
nazionale *open source* che offre rilevazioni statistiche su indicatori
utili al miglioramento continuo dell’esperienza utente.

Anche il *quadro* normativo nazionale ed europeo pone importanti
obiettivi finalizzati a incrementare la centralità dell’utente,
l'integrazione dei principali servizi europei e la loro reperibilità. Ad
esempio il Regolamento europeo sul *Single Digital Gateway* intende
costruire uno sportello unico digitale a livello europeo che consenta a
cittadini e imprese di esercitare più facilmente i propri diritti e fare
impresaall’interno dell’Unione europea. 

Favorire l’applicazione del principio *once only*, anche attraverso
l’accesso ai dati certificati da altre Pubbliche Amministrazioni nei
modi previsti dal Modello di Interoperabilità per la PA indicato nel
capitolo 5, richiedendo a tutti gli utenti i soli dati non conosciuti
dalle Pubbliche Amministrazioni e, per questi, assicurare la validità ed
efficacia probatoria nei modi previsti dalla norma. 

Nel caso il servizio richieda un accesso da parte del cittadino è
necessario che sia consentito attraverso un sistema di autenticazione
previsto dal CAD assicurando l‘accesso almeno tramite SPID. Allo stesso
modo, se è richiesto un pagamento, tale servizio dovrà essere reso
disponibile anche attraverso il sistema di pagamento pagoPA.


Contesto normativo e strategico
-------------------------------

In materia di qualità dei servizi pubblici digitali esistono una serie
di riferimenti normativi e strategici cui le amministrazioni devono
attenersi. Di seguito un elenco delle principali fonti.

Riferimenti normativi italiani: 

-  `Legge 9 gennaio 2004, n. 4  - Disposizioni per favorire e
   semplificare l'accesso degli utenti e, in particolare, delle persone
   con disabilità agli strumenti
   informatici <https://www.normattiva.it/uri-res/N2Ls?urn:nir:stato:legge:2004-01-09;4!vig=>`__

-  `Decreto legislativo 7 marzo 2005, n. 82 - Codice
   dell'amministrazione digitale (in breve
   CAD) <http://www.normattiva.it/uri-res/N2Ls?urn:nir:stato:decreto.legislativo:2005-03-07;82!vig=>`__\ \ \ `,
   art. 7, 68, 69 e
   71 <https://www.normattiva.it/uri-res/N2Ls?urn:nir:stato:decreto.legislativo:2005-03-07;82!vig=>`__ 

-  `Decreto Legislativo 10 agosto 2018, n. 106  - Attuazione della
   direttiva (UE) 2016/2102 relativa all'accessibilità dei siti web e
   delle applicazioni mobili degli enti
   pubblici <https://www.normattiva.it/atto/caricaDettaglioAtto?atto.dataPubblicazioneGazzetta=2018-09-11&atto.codiceRedazionale=18G00133&queryString=%3FmeseProvvedimento%3D%26formType%3Dricerca_semplice%26numeroArticolo%3D%26numeroProvvedimento%3D106%26testo%3D%26annoProvvedimento%3D2018%26giornoProvvedimento%3D&currentPage=1>`__ 

-  `Decreto Legge 18 ottobre 2012, n. 179 -  Ulteriori misure urgenti
   per la crescita del Paese, art. 9, comma
   7 <https://www.normattiva.it/uri-res/N2Ls?urn:nir:stato:decreto.legge:2012-10-18;179!vig=>`__

-  `Linee Guida AGID per il design dei servizi digitali della Pubblica
   Amministrazione <https://docs.italia.it/italia/designers-italia/design-linee-guida-docs/>`__

-  `Linee Guida AGID sull’accessibilità degli strumenti
   informatici <https://trasparenza.agid.gov.it/archivio19_regolamenti_0_5382.html>`__

-  `Linee Guida AGID sull’acquisizione e il riuso del software per la
   Pubblica
   Amministrazione <https://docs.italia.it/italia/developers-italia/lg-acquisizione-e-riuso-software-per-pa-docs/it/stabile/>`__

-  `Circolare AGID
   n.2/2018 <https://trasparenza.agid.gov.it/moduli/downloadFile.php?file=oggetto_allegati/181151234430O__OCircolare+2-2018_Criteri+per+la+qualificazione+dei+Cloud+Service+Provider+per+la+PA.pdf>`__\ ,
   Criteri per la qualificazione dei Cloud Service Provider per la PA

-  `Circolare AGID
   n.3/2018 <https://trasparenza.agid.gov.it/moduli/downloadFile.php?file=oggetto_allegati/181151237210O__OCircolare+3-2018_Criteri+per+la+qualificazione+di+servizi+SaaS+per+il+Cloud+della+PA+%28002%29.pdf>`__\ ,
   Criteri per la qualificazione di servizi SaaS per il Cloud della PA

Riferimenti normativi europei:

-  `Regolamento (UE) 2018/1724 del Parlamento Europeo e del Consiglio
   del 2 ottobre 2018 che istituisce uno sportello digitale unico per
   l’accesso a informazioni, procedure e servizi di assistenza e di
   risoluzione dei problemi e che modifica il regolamento
   (UE) <https://eur-lex.europa.eu/legal-content/IT/TXT/HTML/?uri=CELEX:32018R1724&from=IT>`__

-  `Direttiva UE 2016/2102 del Parlamento Europeo e del Consiglio del 26
   ottobre 2016 relativa all'accessibilità dei siti web e delle
   applicazioni mobili degli enti
   pubblici  <https://eur-lex.europa.eu/legal-content/IT/TXT/PDF/?uri=CELEX:32016L2102&from=IT>`__

Progetti di riferimento finanziati:

-  Programma operativo Nazionale “\ *Governance* e Capacità
   istituzionale” 2014-2020 `Italia Login - La casa del
   cittadino <http://www.pongovernance1420.gov.it/it/progetto/italia-login/>`__ 

-  *European Union’s Horizon* 2020:

   -  `Wadcher <https://wadcher.eu/>`__ (*Web Accessibility Directive
      Decision Support Environment*)

Obiettivi e risultati attesi
----------------------------

OB.1.1 - Migliorare la capacità di generare ed erogare servizi digitali

-  R.A.1.1a - **Diffusione del modello di riuso di software tra le
   amministrazioni in attuazione delle Linee Guida AGID
   sull’acquisizione e il riuso del software per la Pubblica
   Amministrazione**

   -  Target 2020 - *Baseline*: almeno 70 amministrazioni rilasciano
      software *open source* in Developers Italia e almeno 600 soggetti
      riusano software open source presente in Developers Italia.

   -  Target 2021 - Incremento di almeno 80 amministrazioni che
      rilasciano software *open source* in Developers Italia e di almeno
      200 soggetti che riusano software *open source* presente in
      Developers Italia rispetto alla *baseline*.

   -  Target 2022 - Incremento di almeno 180 amministrazioni che
      rilasciano software *open source* in Developers Italia e di almeno
      400 soggetti che riusano software *open source* presente in
      Developers Italia rispetto alla *baseline*.

-  R.A.1.1b - **Incremento del** **livello di adozione del**\ `programma
   di abilitazione al
   cloud <https://docs.italia.it/italia/piano-triennale-ict/cloud-docs/it/stabile/cloud-enablement.html>`__

   -  Target 2020 - *Baseline*: almeno 70 PA completano l’\ *assessment*
      dei propri servizi previsto dal programma di abilitazione al
      *cloud*.

   -  Target 2021 - Incremento, rispetto alla *baseline*, di almeno
      altre 35 PA che completano l’\ *assessment* dei servizi previsto
      dal programma di abilitazione al *cloud* e almeno 25 hanno
      completato la migrazione di almeno un servizio come descritto nel
      `Manuale di abilitazione al
      cloud <https://docs.italia.it/italia/manuale-di-abilitazione-al-cloud/manuale-di-abilitazione-al-cloud-docs/it/bozza/index.html>`__.

   -  Target 2022 - Incremento, rispetto alla *baseline*, di almeno
      altre 130 PA che completano l’\ *assessment* dei servizi previsto
      dal programma di abilitazione al *cloud* e almeno 70 hanno
      completato la migrazione di almeno un servizio come descritto nel
      `Manuale di abilitazione al
      cloud <https://docs.italia.it/italia/manuale-di-abilitazione-al-cloud/manuale-di-abilitazione-al-cloud-docs/it/bozza/index.html>`__.

-  R.A.1.1c - **Ampliamento dell’offerta del**\ `Catalogo dei servizi
   cloud qualificati da AGID <https://cloud.italia.it/marketplace/>`__

   -  Target 2020 - *Baseline*: 800 servizi qualificati.

   -  Target 2021 - Incremento, rispetto alla *baseline*, di almeno
      altri 450 servizi qualificati. 

   -  Target 2022 - Incremento, rispetto alla *baseline*, di almeno
      altri 1.000 servizi qualificati. 

-  R.A.1.1d - **Diffusione del monitoraggio, da parte delle
   Amministrazioni, della fruizione dei servizi digitali **

   -  Target 2020 - *Baseline*: 80 PA attivano `Web Analytics
      Italia <https://webanalytics.italia.it/>`__. 

   -  Target 2021 - Ulteriori 200 PA, rispetto alla *baseline*, attivano
      Web Analytics Italia.

   -  Target 2022 - Ulteriori 400 PA, rispetto alla *baseline*, attivano
      Web Analytics Italia.

OB.1.2 - Migliorare l’esperienza d’uso e l’accessibilità dei servizi

-  R.A.1.2a - **Incremento e diffusione dei modelli standard per lo
   sviluppo di siti disponibili in Designers Italia**

   -  Target 2020 - *Baseline*: almeno 80 PA utilizzano i modelli
      standard di sviluppo web disponibili. 

   -  Target 2021 - Incremento, rispetto alla *baseline*, dell’utilizzo
      del modello per almeno altre 100 PA.

   -  Target 2022 - Incremento, rispetto alla *baseline*, dell’utilizzo
      del modello per almeno altre 200 PA.

-  R.A.1.2b - **Diffusione dei test di usabilità previsti
   dalle**\ `Linee Guida AGID per il design dei
   servizi <https://docs.italia.it/italia/designers-italia/design-linee-guida-docs/>`__\ **nelle
   amministrazioni per agevolare il feedback e le valutazioni da parte
   degli utenti**

   -  Target 2020 - *Baseline*: numero di report ricevuti da AGID sui
      test di usabilità effettuati dalle PA

   -  Target 2021 - Incremento del 5% del numero di report ricevuti
      rispetto alla *baseline*

   -  Target 2022 - Incremento del 10% del numero di report ricevuti
      rispetto alla *baseline*

-  R.A.1.2c - **Incremento del livello di accessibilità dei servizi
   digitali della PA secondo le**\ `Linee guida sull'accessibilità degli
   strumenti
   informatici  <https://docs.italia.it/AgID/documenti-in-consultazione/lg-accessibilita-docs/it/stabile/index.html>`__

   -  Target 2020 - *Baseline* 1: rilevazione del livello di conformità
      dei siti, comunicato dalle Amministrazioni nelle loro
      dichiarazioni di accessibilità.

   -  Target 2021 - *Baseline* 2: rilevazione del livello di
      accessibilità risultante dal monitoraggio del campione di 1.280
      siti web della PA.

   -  Target 2022 - Definizione di un indicatore nazionale di
      accessibilità dei siti web e incremento del 10% del livello di
      accessibilità rispetto al campione di 1.280 siti monitorati.

Cosa devono fare AGID, Dipartimento per la Trasformazione Digitale e Consip
---------------------------------------------------------------------------

**OB.1.1 - Migliorare la capacità di generare ed erogare servizi
digitali**

Le seguenti linee d’azione devono concludersi entro: 

-  **Ottobre 2020** - Predisposizione di un’area in Developers Italia
   finalizzata alla condivisione delle valutazioni comparative svolte
   dalle PA in relazione all’acquisizione di software nonché di altro
   materiale finalizzato alla cooperazione tra amministrazioni in
   materia di sviluppo e conduzione di servizi applicativi -
   (Dipartimento per la Trasformazione Digitale) - **CAP1.LA01**  

-  **Dicembre 2020** - Rilascio di un documento di guida allo sviluppo e
   gestione di software secondo il modello *open source* - (Dipartimento
   per la Trasformazione Digitale) - **CAP1.LA02**

-  **Gennaio 2021** - Rilascio del primo set organico di strumenti
   avanzati per l’analisi statistica web in relazione alla piattaforma
   *Web Analytics* Italia (WAI) - (AGID e Dipartimento per la
   Trasformazione Digitale) - **CAP1.LA03**

-  **Gennaio 2021** - Rilascio nuova *release* della piattaforma *Cloud
   Marketplace* (catalogo dei servizi Cloud qualificati da AGID per la
   PA) al fine di migliorare la fruibilità e l’utilizzo della stessa da
   parte di fornitori e PA - (AGID) - **CAP1.LA04**

-  **Gennaio 2021** - Avvio di un *roadshow* sul territorio per
   illustrare i percorsi di qualificazione dei servizi cloud - (AGID) -
   **CAP1.LA05**

-  **Febbraio 2021** - Definizione del modello di integrazione tra
   *Cloud Marketplac*\ e di AGID e piattaforma AcquistinretePA di Consip
   - (Consip) - **CAP1.LA06**

-  **Marzo 2021** - Avvio pubblicazione gare strategiche per *Servizi
   SaaS Public Cloud* - (Consip) - **CAP1.LA07**

-  **Marzo 2021** - Pubblicazione della categorizzazione dei servizi
   *SaaS* in coerenza con il catalogo dei servizi della PA e rilascio di
   un *kit* informativo specifico sui servizi *SaaS* che abilitano
   semplificazioni di processo nell’erogazione dei servizi per la PA -
   (AGID) - **CAP1.LA08**

-  **Giugno 2021** - Realizzazione del modello integrato *Cloud
   Marketplace* di AGID e piattaforma AcquistinretePA di Consip -
   (Consip) - **CAP1.LA09**

-  **Giugno 2021** - Rilascio della funzionalità di *widget embedding*
   per i siti PA in relazione alla piattaforma Web Analytics Italia -
   (AGID e Dipartimento per la Trasformazione Digitale) -
   **CAP1.LA10**  

-  **Dicembre 2021** - Predisposizione dei flussi dati *Web Analytics*
   Italia in formato *open data* - (AGID e Dipartimento per la
   Trasformazione Digitale) - **CAP1.LA11**

-  **Dicembre 2021** - Rilascio in esercizio del catalogo dei servizi
   delle PA - (AGID e Dipartimento per la Trasformazione Digitale) -
   **CAP1.LA12**

-  **Giugno 2022 -** Pubblicazione dell’aggiornamento della Circolare
   per le qualificazioni dei servizi *cloud* attuativa delle evoluzioni
   tecnologiche e normative - (AGID) - **CAP1.LA13**

-  **Dicembre 2022** - Rilascio primo set di API conformi al Modello di
   Interoperabilità per l’integrazione dei flussi di dati *Web
   Analytics* Italia ad altre fonti dati - (AGID) - **CAP1.LA14**

**OB.1.2 - Migliorare l’esperienza d’uso e l’accessibilità dei servizi**

Le seguenti linee d’azione devono concludersi entro:\ ** **

-  **Settembre 2020** - Pubblicazione dell’analisi degli obiettivi di
   accessibilità comunicati dalle PA - (AGID) - **CAP1.LA15**

-  **Settembre 2020** - Pubblicazione delle linee guida di design
   contenenti regole, standard e guide tecniche, secondo l’articolo 71
   del CAD - (AGID) - **CAP1.LA16**

-  **Dicembre 2020** - Definizione e lancio di un piano di comunicazione
   sulle attività da effettuare per comuni e scuole per l’adesione ai
   modelli standard per lo sviluppo dei siti - (Dipartimento per la
   Trasformazione Digitale) - **CAP1.LA17**

-  **Dicembre 2020** - Attività di disseminazione, divulgazione e test
   di usabilità della piattaforma di monitoraggio dell’accessibilità
   “\ *WADcher - Web Accessibility Directive Decision Support
   Environment*\ ” per i siti web della PA - (AGID e CNR) -
   **CAP1.LA18**

-  **Dicembre 2020** - Analisi accessibilità e usabilità delle pagine
   web che le Amministrazioni devono pubblicare nel rispetto delle
   attività previste dal Regolamento Europeo 2018/1724 su *Single
   Digital Gateway* - (AGID) - **CAP1.LA19**

-  **Giugno 2021** - Rilevazione del numero delle dichiarazioni di
   accessibilità relative alle app *mobile* delle PA pubblicate dalle
   amministrazioni tramite form.agid.gov.it - (AGID) - **CAP1.LA20**

-  **Settembre 2021** - Rilascio di un modello standard di servizio ed
   esperienza utente per musei pubblici che prendono parte alla
   sperimentazione pilota - (AGID e Dipartimento per la Trasformazione
   Digitale) - **CAP1.LA21**

-  **Dicembre 2021** - Monitoraggio dei criteri di accessibilità dei
   siti web e delle app delle PA (secondo Direttiva UE 2016/2102 e Linee
   guida AGID accessibilità) e invio della relazione ufficiale alla
   Commissione europea con gli esiti del monitoraggio - (AGID) -
   **CAP1.LA22**




Cosa devono fare le PA 
----------------------

**OB.1.1 - Migliorare la capacità di generare ed erogare servizi
digitali**

-  **Da settembre 2020** - Le PA finalizzano l’adesione a *Web
   Analytics* Italia per migliorare il processo evolutivo dei propri
   servizi online - **CAP1.PA.LA01 **

-  **Da settembre 2020** - Le PA continuano ad applicare i principi
   *Cloud First* - *SaaS First* e ad acquisire servizi *cloud* solo se
   qualificati da AGID, consultando il Catalogo dei servizi *cloud*
   qualificati da AGID per la PA - **CAP1.PA.LA02**

-  **Da ottobre 2020** - Le PA dichiarano, all’interno del catalogo di
   Developers Italia, quali software di titolarità di un’altra PA hanno
   preso in riuso - **CAP1.PA.LA03**

-  **Entro ottobre 2020** - Le PA adeguano le proprie procedure di
   *procurement* alle linee guida di AGID sull’acquisizione del software
   e al CAD (artt. 68 e 69) - **CAP1.PA.LA04**

-  **Da dicembre 2020** - Le PAC aderiscono al programma di abilitazione
   al *cloud* e trasmettono al Dipartimento per la Trasformazione
   Digitale gli elaborati previsti dalla fase di *assessment* dei
   servizi avviando le fasi successive. Le PAL aderiscono al programma
   di abilitazione al *cloud* e trasmettono ad AGID gli elaborati
   previsti dalla fase di *assessment* dei servizi e avviano le fasi
   successive - **CAP1.PA.LA05**

-  **Entro dicembre 2020 -** Le PAC coinvolte nell’implementazione
   nazionale del *Single Digital Gateway* finalizzano l’adesione a *Web
   Analytic*\ s Italia - **CAP1.PA.LA06**

-  **Entro aprile 2021** - Le PA che sono titolari di software
   sviluppato per loro conto, eseguono il rilascio in open source in
   ottemperanza dell’obbligo previsto dall’art. 69 CAD e secondo le
   procedure indicate nelle Linee guida attuative su acquisizione e
   riuso del software - **CAP1.PA.LA07**

-  **Da gennaio 2022 -** Le PA alimentano il catalogo dei servizi della
   PA - **CAP1.PA.LA08**

**OB.1.2 - Migliorare l’esperienza d’uso e l’accessibilità dei servizi**

-  **Da settembre 2020** - Nei procedimenti di acquisizione di beni e
   servizi ICT, le PA devono far riferimento alle Linee guida di
   *design* - **CAP1.PA.LA09**

-  **Da settembre 2020 -** Le PA comunicano ad AGID, tramite apposito
   form *online*, l’esito dei test di usabilità del proprio sito
   istituzionale - **CAP1.PA.LA10**

-  **Entro settembre 2020** - Le PA pubblicano, entro il 23 settembre
   2020, tramite l’applicazione form.agid.gov.it, una dichiarazione di
   accessibilità per ciascuno dei loro i siti web - **CAP1.PA.LA11**

-  **Entro dicembre 2020** - Le PAC coinvolte nell’erogazione delle
   informazioni, previste dall’allegato 1 del Regolamento europeo
   2018/1724 sul *Single Digital Gateway*, pubblicano le informazioni di
   propria competenza - **CAP1.PA.LA12**

-  **Entro marzo 2021 - **\ Le PA devono pubblicare gli obiettivi di
   accessibilità sul proprio sito - **CAP1.PA.LA13**

-  **Da aprile 2021 -** Le PA comunicano ad AGID, tramite apposito *form
   online*, l’uso dei modelli per lo sviluppo web per i propri siti
   istituzionali - **CAP1.PA.LA14**

-  **Entro giugno 2021** - Le PA devono pubblicare, entro il 23 giugno
   2021, la dichiarazione di accessibilità per le APP mobili, tramite
   l’applicazione form.agid.gov.it - **CAP1.PA.LA15**

-  **Entro marzo 2022 - **\ Le PA devono pubblicare gli obiettivi di
   accessibilità sul proprio sito - **CAP1.PA.LA16**


I servizi pubblici digitali nella Strategia per l’innovazione tecnologica e la digitalizzazione del Paese 2025
------------------------------------------------------------------------------

Nell’elaborazione complessiva, il capitolo tiene conto delle tre sfide
della Strategia per l’innovazione tecnologica e la digitalizzazione del
Paese 2025, in particolare: 

-  per “La prima sfida: una Società digitale”, attraverso
   l’individuazione di azioni di promozione di modelli virtuosi e di
   creazione di nuovi servizi digitali, o di miglioramento
   dell’efficienza e della trasparenza nei servizi esistenti, che
   aiutino cittadini e imprese ad accedere on line ai servizi;

-  per “La seconda sfida: un paese innovativo”, attraverso la
   collaborazione con le diverse realtà locali, regionali, nazionali e
   internazionali;

-  per “La terza sfida: Sviluppo inclusivo e sostenibile”, attraverso la
   semplificazione dei servizi e il conseguente rafforzamento delle
   capacità digitali dei cittadini.

Inoltre, le *roadmap* definite per il miglioramento di siti e servizi
sono in linea con l’azione “A05_Ristrutturazione digitale”. Allo stesso
tempo, il modello di riuso, di *design* e di *cloud enablement* fa da
base allo sviluppo dei servizi in modalità open afferenti all’azione
“A06\_\ *Open innovation* nella Pubblica Amministrazione”.
