.. _le-infrastrutture-nella-strategia-per-linnovazione-tecnologica-e-la-digitalizzazione-del-paese-2025-1:

Le infrastrutture nella Strategia per l’innovazione tecnologica e la digitalizzazione del Paese 2025
====================================================================================================

Il tema dell’interoperabilità è trasversale ai vari obiettivi presentati
nella Strategia per l’innovazione tecnologica e la digitalizzazione del
Paese 2025. Nell’elaborazione complessiva, il capitolo tiene conto in
particolare della “Seconda sfida: un paese innovativo”.

I risultati delle linee di attività indicate in precedenza, sebbene non
trovino una corrispondenza puntuale con le azioni indicate nella
Strategia per l’innovazione tecnologica e la digitalizzazione del Paese
2025, rappresentano un requisito necessario per l’attuazione del
processo di trasformazione strutturale e radicale del nostro Paese che
il Piano vuole perseguire. A titolo esemplificativo, ma non esaustivo,
l’interoperabilità è un fattore abilitante della condivisione dei dati
raccolti dai fornitori di servizi pubblici per ampliare la base di
conoscenza utilizzata dai decisori politici in linea con l'azione
“A09_Dati per le città del futuro”. Inoltre, la circolazione delle
informazioni riguardo l’esistenza e la disponibilità degli *asset*
tecnologici richiede delle modalità condivise di interoperabilità tra i
soggetti coinvolti che contribuiscono alla realizzazione dell’azione
“A11_Innovazione bene comune”.
