CAPITOLO 2. Dati
================

La valorizzazione del patrimonio informativo pubblico è un obiettivo
strategico per la pubblica amministrazione, soprattutto per affrontare
efficacemente le nuove sfide dell’economia dei dati (*data economy*),
supportare la costruzione del mercato unico europeo per i dati definito
dalla `Strategia europea in materia di
dati <https://ec.europa.eu/info/strategy/priorities-2019-2024/europe-fit-digital-age/european-data-strategy_it>`__,
garantire la creazione di servizi digitali a valore aggiunto per
cittadini, imprese e, in generale, tutti i portatori di interesse e
fornire ai *policy maker* strumenti *data-driven* da utilizzare nei
processi decisionali.

A tal fine, è necessario ridefinire una nuova *data governance* coerente
con la Strategia europea e con il quadro delineato dalla nuova Direttiva
europea sull’apertura dei dati e il riutilizzo dell’informazione del
settore pubblico. È quindi opportuno individuare quanto prima le
principali problematiche e sfide che l’attuale *data governance* del
patrimonio informativo pubblico pone per delineare le motivazioni e gli
obiettivi di una Strategia nazionale dati, anche in condivisione con i
portatori di interesse pubblici e privati.

In linea con i principi enunciati anche con il precedente Piano, è ora
necessario dare continuità alle azioni avviate e fare un ulteriore passo
in avanti per assicurare maggiore efficacia all’attività amministrativa
in tutti i processi che coinvolgono l’utilizzo dei dati: sia con
riferimento alla condivisione dei datitra pubbliche amministrazioni per
finalità istituzionali, sia con riferimento al riutilizzo dei dati, per
finalità commerciali e non, secondo il paradigma degli *open data*.

.. toctree::
  :maxdepth: 3
  :caption: Indice dei contenuti

  capitolo-2.-dati/contesto-normativo-e-strategico-1.rst
  capitolo-2.-dati/obiettivi-e-risultati-attesi-1.rst
  capitolo-2.-dati/cosa-devono-fare-agid-dipartimento-per-la-trasformazione-digitale-e-titolari-della-banche-dati-di-interesse-nazionale.rst
  capitolo-2.-dati/cosa-devono-fare-le-pa-1.rst
  capitolo-2.-dati/la-valorizzazione-del-patrimonio-informativo-pubblico-nella-strategia-per-linnovazione-tecnologica-e-la-digitalizzazione-del-paese-2025.rst
